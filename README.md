# KTS_Open_Source
# Kovan Takip Sistemi Açık Kaynak Dosyaları
![alt text](https://github.com/TeknoBeek/KTS_Open_Source/blob/main/Resimler/20210129_171540.jpg)
ÖNSÖZ

KTS donanım olarak açık kaynak olarak paylaşılmıştır.

Yazılım kısmında ise cihazın TEMEL ÖZELLİKLERİNİ kullanabileceğiniz bir bedava bir sürüm (firmware) bulunmaktadır.

Profesyonel ve TAM SÜRÜME ileride küçük bir ücret mukabili geçilebilecektir.

KTS piyasada hazır olarak kolayca bulunabilecek modüller kullanılarak geliştirildi. 

Yani sonuçta AMATÖR bir cihaz olacak.

Bu yüzden de TR'de ve dünyada muhtemelen en ucuza mal edilebilecek bir veri kaydedici olacaktır.

AMATÖR bir cihaz olmasına rağmen kullanılacak alan için profesyonele yakın bir çözüm sunmaktadır. 

Ve 5 yıla aşkın saha kullanımında da gayet yeterli olduğunu kanıtlamıştır.

Bu cihazın amatör şartlar dahilinde geliştirildiğini unutmamanızı tavsiye ederim.

Bu yüzden doğabilecek olumsuzluklar hakkında hiç bir şekilde sorumluluk almam. 

Yalnız cihazın ARICILIK ile ilgili bölümündeki tasarım, 20 seneyi aşkın arıcılık geçmişim sayesinde olmuştur.

Hangi sensörlerin kullanılması gerekliliği, nerede kullanılacağı,

nelerin takip edileceği, verilerin nasıl analiz edileceği vb. konular bu sebeple yabancısı olmadığım konular.

6 seneyi aşkın bir süre içinde gelişe gelişe cihaz bugünkü haline evrildi.

KTS nedir tanıtım PDF'inde de bahsedildiği gibi bu cihaz aslında bir veri toplayıcı. 

Arıcılık sektöründe kullanılabileceği gibi SERACILIK, SULAMA, KÜMES OTOMASYONU, EV OTOMASYONU, HAVA İSTASYONU vb. 

bir çok alanda da kullanılabilecek şekilde, modüler bir biçimde yapıldı.

Farklı bir alanda kullanmak için ilgili modülü konnektörden ekleyip, o modulün

yazılımını yüklemek yeterli olacak.

Bundan sonraki tüm yazılımlar bu donanım ile uyumlu olacak.

İlerleyen zamanlarda www.akıllıkovan.com veya GitHub üzerinden bu yazılımlara ulaşmak mümkün olacak.

# NASIL BİR YOL İZLENECEK

Öncelikle www.akıllıkovan.com web sitesi dökümantasyon için kullanılacak.

GitHub adresinde de yine yapım bilgilerini içeren PDF dosyaları, PCB dosyaları (Gerber ve BRD) , ve YAZILIM Firmware bulunacak.

Youtube kanalında ise hem tanıtım videoları hem de yapım aşamalarını gösteren kısa ve uzun videolar bulanacak. Bu sebeple kanala abone olmanızı tavsiye ederim. https://www.youtube.com/c/TeknoBeek

------------------------------------------------------------------------------------

# KİMLER YAPABİLİR ?

Temel seviyede elektronik bilgisi olan herkes yapabilir.

Bilinmesi gereken konular;

Kart dizilimi ve lehimleme, (kablo lehimleme - bağlama vb. dahil)

PCB'yi kendi yapacaksa ev yapımı PCB bilgisine haiz olmak,

Mikroişlemciye yazılım atmak.

Montaj konusundaki delme, yapıştırma vb. el işçiliği.

Arıcılar yarı marangoz olduğu için en kolay kısım burası olacaktır.

Kendiniz yapamadığınız takdirde meslek lisesinde bulunan bir çocuk bile muhtemelen bunları yapabilecektir.

-------------------------------------------------------------------------------------

# PARÇALAR NEREDEN TEMİN EDİLECEK ?

Elektronik parçaların hepsi ister yurtiçinden isten yurtdışından kolaylıkla bulunabilecek şekilde tasarlandı.

Türkiye'de online alışveriş yapılabilen büyük firmaların birisinden hepsi temin edilebilir.

Elektronik kısmına ait liste sitede bulunmaktadır.

Kutu seçimi isteğe bağlı olmakla beraber açık kaynaktaki kutu TR'deki bir firmadan temin edilebilir.

Plastik parçalar özel üretim olduğu için muhtemelen bu projenin en zor bulunacak bölümünü oluşturuyor.

3D çizim dosyaları thingiverse hesabımdan indirilip 3D yazıcıda yazdırılabilir.

Bu hesapta da 3D klasöründe STL dosyaları bulunmaktadır.

Baskı almak için Türkiye'de 3D baskı yapan firmalar var.

Bu konuda ben de yardımcı olmaya çalışırım.

PCB konusunda kendi yapabilecek veya birine yaptırabilecek kimseler için çizim dosyaları bu hesapta bulunacaktır.

Profesyonel firma üretimi olan PCB'ler (Çin) elimde fazla bulunduğu takdirde

bu konuda da yardımcı olabilirim.

Plastik Altlık kullanılacak ise kullanılacak altlığın modeli sitede yazmaktadır.

Tüm 3D plastik parçalar bu model altlığa göredir.

Altlık kullanılmayıp onun yerine bir platform kullanılacaksa bununla ilgili de 3D çizimler ayrıca verilmiştir.

Piyasadan hazır dijital kantar kullanımı ile ilgili bilgi notu yakında paylaşılacaktır.
